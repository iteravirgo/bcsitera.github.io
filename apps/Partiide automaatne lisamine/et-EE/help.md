# Partiide automaatne määramine
Partiide automaatse määramise lahendus võimaldab:
* seadistada müümisel, tootmisel või laoseisust maha kandmisel tingimused, mille alusel lisatakse toodetele partiid ühe nupuvajutusega
* seadistada müümisel kliendipõhised säilivusaja nõuded erinevatele toodetele

## Seadistamine
Lahenduse kasutamiseks tuleb esmalt teha seadistused.

### Ladude seadistus
Kõigepealt tuleb ära seadistada laod, milles lubatakse partiisid automaatselt määrata.
Selleks trüki otsingusse **Partii lisamise reeglite seadistus**. Avanenud loendis saab seadistada ladusid ja meetodeid järgnevalt:
* Asukoha kood – siia vali asukoht Asukohtade loendist
* Luba automaatne partii lisamine – aktiveerib partiide automaatse lisamise müügi- ja kompl.tellimuse ridadel ning kaubažurnaalis
* Meetod – defineeritakse ära meetod, mille alusel partiisid lisatakse
  * FIFO – partiid leitakse FIFO meetodi alusel (First-In-First-Out)
  * FEFO – partiid leitakse FEFO meetodi alusel (First-Expired-First-Out)
  * Klient – partiid leitakse kliendipõhise seadistuse alusel

### Seadistused Kaubakaardil
Kui tahetakse tooteid väljastada kliendipõhiste aegumiste järgi, siis tuleb täita kaubakaardil, sakil Müügi arvutused, järgmised väljad:
* **Kauba säilivus päevades** - toote lõplik säilivusaeg (kohustuslik)
* **Kauba säilivus kliendile** - toote vaikimisi säilivusaeg kliendile (kohustuslik)
* **Karantiini arvutamine** - kui toodet ei tohi kohe peale valmimist kliendile saata, siis siin saab määrata talle buffer aja mille jooksul muutub ta müügikõlbulikuks

### Seadistused Kliendikaardil
Kui kliendile tahetakse väljastada tooteid nende ette defineeritud aegumiste alusel, siis tuleb need aegumised defineerida ja kliendikaardile seadistada. Selleks mine kliendikaardile ning leia sakk **Aegumisrühmad**. Siin saate valida kliendipõhise aegumisrühma.

### Kliendipõhised aegumisrühmad
Kliendiaegumisrühmad võivad olla ainult ühe konkreetse kliendi põhised või standardsed mida saab kasutada erinevatel klientidel.

Kõigepealt loo uus kliendiaegumisrühm. Selleks vali menüüst **Uus > lisa Kood > lisa Kirjeldus**.<br>
Nüüd defineeri millised tooted sellesse kliendiaegumisrühma kuuluvad. Selleks vali menüüst **Seotud > Kliendi aegumised**.<br>
Avanenud tabelis loo kaupadele või kaubakategooriatele read. Vali menüüst **Redigeeri loendit > Tüüp > Kood**. Kui kaubakaardil on seadistatud toote säilivus kliendile, siis tuuakse väärtus koheselt ka veegu “Kauba säilivus kliendile”.<br>
Edasi tuleb määrata kas “Realiseerimisaeg (%)” väärtus või “Realiseerimistähtaeg (päevades)”.<br>
Kui kaubakaardil muudetakse väärtust väljal “Kauba säilivus kliendile”, siis saab väärtused ümber arvutada järgmiselt: **Rohkem suvandeid > Toimingud > Arvuta aegumised ümber**.

# Kasutamine

## Müügitellimused
Kui eelnevad seadistused on tehtud siis partiide lisamine Müügitellimuse ridadel käib järgnevalt. Sisestage müügitellimuse ridadele kaubad mis tuleb partiidega lähetada. Partiide lisamiseks tee järgmist: **Read menüüst vali: Rida > Lisa partiid**.

## Kompl.tellimused
Kui tooded, mis liiguvad partiiga, on osaks kooslusest, siis nendele saab partiisid lisa Kompl.tellimuse ridadel järgmiselt: **Read > Rida > Lisa partiid**.<br>
NB! Kompl.tellimustel saab partiide määramisel kasutada ainult Meetodeid FIFO ja FEFO.

## Kaubažurnaalid
Kui tooteid soovitakse läbi kaubažurnaali maha kanda negatiivse täpsustusega, siis on võimalik samuti partiisid lisada ridadele automaatselt. See käib järgmiselt: Menüüst vali **Rida > Lisa partiid**.<br>
NB! Kaubažurnaalides saab partiide määramisel kasutada ainult Meetodeid FIFO ja FEFO.

